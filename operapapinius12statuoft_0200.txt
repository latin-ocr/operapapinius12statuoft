XIV EDITORIS PRAEFATIO.

Frustra speraveram fore ut ex thesauris Musei
Britannici nova subsidia mihi compararentur. Sed a
Thompsonio, viro summae liberalitatis doctrinaeque,
certior factus de omnibus quotquot asservantur in
bibliotheca Mus, Brit. amplissima codicibus, magnum
ex eis adiumentum exspectare destiti. Cum enim ple-
rique versum spurium in fine carminis exhibeant ac
deterrimam librorum distributionem quinquepertitam
dare videantur, nullus vero ultra saec. tertium deci-
mum ascendat, fructus ex illis vix percipi poterit.
Addo (quod benignitati Aem. Baehrensii debeo), ex-
stare codicem miscell. Etonensem Bl. 6. 5 saec. un-
decimi, characteribus longobardicis foll. 18-37 Achil-
leida comprehendentem.

Quibus expositis venio nunc ad viros doctOS,
qui de Achilleide bene meruerint. Post Maturantium
et Avantium, post Rammium, Idndenbroyium, Gro-
novium magna sunt in Achilleida merita Nicolai Hein-
sii et Richardi Bentlei, qui quam saepe etiam sine
codicum subsidiis suo ingenio rectissimas lectiones
invenerint, permultis locis auctoritate optimorum li-
brorum MSS. confirmatur. Heinsii emendationes et in
‘Adversariis' typis expressas et in margine exemplaris
editionis Lindenbrogianae Gottingensis exstantes Men-
kius diligentissime collectas et descriptas in schedis
suis reliquit. Bentlei coniecturas , in exemplari edi-
tionis Gevartianae (Leid. 1616) hodie in Mus Britan-
nico conservato margini adscriptas in lucem protulit
Maur. Hauptius (Berl. Monatsber. 1861 p. 1079.
1084). Post illos viros clarissimos dignissimi sunt qui
commemorentur Ioannes Soka-aperus et Fr. Auy. Men-
kius (vel ut ipse audire malebat Menea). Plurimae
illius coniecturae et in ‘Observationibus Francos. 17 61³
palam factae et in libro MS. bibliothecae Berolinensis
ex legato Santenii (MS. Diez, B. Sant. 47) exstantes
ab Hauptio l. l. editae sunt. Meozkius, cum olim con-

