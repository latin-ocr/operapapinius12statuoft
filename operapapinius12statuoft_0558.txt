288 P. PAPmn s'rATn

Scindunt dissensu vario Luctusque Furorque
Et Pavor et caecis Fuga circumfusa tenebris,
Bellum intrasse putes: fervent discursibus arces, 560
Miscentur clamore viae, ferrum undique et ignes
Mente vident, saevas mente accepere catenas,
Consumpsit ventura timor: iam tecta replerant
Templaque‚ et ingratae vallantur planctibus arae.
Una omnes eademque subit formido per annos: 565
Poscunt fata seneS‚ ardet palletque iuventUS‚
Atria femineis trepidant ululata querellis.
Flent pueri et flendi nequeunt cognoscere causas
Attoniti et tantum matrum lamenta trementes.
Illas cogit amor, nec habent extrema pudorem: 570
Ipsae tela viris, ipsae iram animosque ministrant,
Hortanturque unaque ruunt, nec avita gementes
Limina nec parvos cessant ostendere natos:
Sic ubi pumiceo pastor rapturus ab antro
Armatas erexit apes ‚ fremit aspera nubes; 575
Inque vicem sese stridore hortantur et omnes
Hostis in ora volant, mox deficientibus alis
Amplexae flavamque domum captivaque plangunt
Mella laboratasque premunt ad pectora ceras.

Nec non ancipitis pugnat sententia vulgi 580
Discordesque serit motus: hi reddere fratri
(Nec mussant, sed voce palam claroque tumultu), ·
Reddere regna iubent3 periit reverentia regis
Sollicitis: ‘Veniat pactumque hic computet annum, ,
Cadmeosque lares exul patriasque salutet 585 ζ’
Infelix tenebras3 cur autem sanguine fraudes
Et periura luam regalis crimina noxaeP'

 

563 replorant P replerunt Beh. ΙΙ 569 trementes P timentes .
BMG² (al. m. suprascr. sequentes) videntes Leid. tuentes Bar-
thius ΙΙ 577 volent P ΙΙ 581 ftatrem codd. edd. fiatri corr. Sand-
st'roemius ΙΙ 582 Interpwnctionem correxi Ι claraque P [l 584 Solli-
citi P ΙΙ 586 autem sanguine P autem ego sanguine ΒΜ aut
ego cg Leid. edd. vett. cur, a, ego sanguine Baehrensius

 

