P. PAPINII STATII

THEBAIDOS
LIBER XI.

 

Postquam magnanimus furias virtutis iniquae
Consumpsit Capaneus expiravitque receptum
Fulmen, et ad terras longe comitata cadentem
Signavit muros ultricis semita flammae:

Componit dextra victor concussa plagarum 5
Iuppiter et vultu caelumque diemque reducit.
Gratantur superi, Phlegrae ceu fessus anhelet
Proelia et Encelado fumantem impresserit Aetnam.
Ille iacet lacerae complexus fragmina turriS,

Torvus adhuc visu memorandaque facta relinquens 10
Gentibus atque ipsi non inlaudata Tonanti.

Quantus Apollineae temerator matris Averno
Tenditur3 ipsae horrent, si quando pectore ab alto
Emergunt, volucres immensaque membra iacentis
Spectant, dum miserae crescunt in pabula fibrae: 15
Sic gravat iniectus terras hostiliaque urit

Arva et anhelantem caelesti sulphure campum.
Respirant Thebae, templisque iacentia surgunt
Agmina3 iam finis votis finisque supremis
PlanctibUS, et natos ausae deponere matres, 20

 

20. ‘nec natos —- matres’ Serv. ad Aen. VII 518.

 

 

2 exspirauitque 1² ΙΙ 11 illaudanda Beh. Heinsius e cod.
Analic. ΙΙ 15 Spectandum miserae P ΙΙ 20 nec natos Serv.

