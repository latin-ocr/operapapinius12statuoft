SILUARUM L. 1, 2. 13

Uoce (pharetrati pressere silentia fratres):
‘Scis ut, mater', ait ‘nulla mihi dextera segnis 65
Militia3 quemcumque hominum diuumque dedisti,
Uritur. at quondam lacrimis et supplice dextra
Et uotis precibusque uirum concede moueri,
Ο genetrix: duro nec enim ex adamante creati,
Sed tua turba sumus. clarus de gente Latina 70
Est iuuenis,.quem patriciis maioribus ortum
Nobilitas gauisa tulit praesagaque formae
Protinus e nostro posuit cognomina caelo.
Hunc egomet tota (quoniam tibi dulce) pharetra
Improbus et densa trepidantem cuspide fixi. 75
Quamuis Ausoniis multum gener ille petitus
Matribus, edomui uictum dominaeque potentis
Ferre iugum et longos iussi sperare per annos.
Ast illam summa leuiter (sic namque iubebas)
Lampade parcentes et inerti strinximus arcu. 80
Ex illo quantos iuuenis premat anxius ignes
Testis ego, attonitus quantum me nocte dieque
Urgentem ferat. haud ulli uehementior umquam
Incubui, genetrix, iterataque uulnera fodi.
Uidi ego et immiti cupidum decurrere campo 85
Hippomenem, nec sic meta pallebat in ipsa.
ff Uidi et Abydeni iuuenis certantia remis
Brachia laudauique manus et saepe natanti
Praeluxi: minor ille calor quo saeua tepebant
Aequora: tu ueteres, iuueniS, transgressus amores. 90
. Ipse ego te tantos stupui durasse per aestus
Firmauique animos blandisque madentia plumis
Lumina detersi. quotiens mihi questus Apollo,
Sic uatem maerere suum! iam, mater, amatos

 

67 dextra] questu Schraderus ΙΙ 68 uiri Bernartius ΙΙ 74 quo-
niam Parrhasius: quondam c a [182 attonitus A: attonito G ΙΙ 84
fodi Δ 03 malim fudi ΙΙ 86 in ima Markl.

 

