120 , P. PAPINII STATII

VIII.
GRATULATIO AD IULIUM MENEORATEM.

Pande fores superum uittataque templa Sabaeis
Nubibus et pecudum fibris spirantibus inple,
Parthenope3 clari genus ecce Menecratis auget

⁸ Tertia iam soboles, procerum tibi nobile uulgus

Crescit et insani solatur damna Ueseui.

Nec solum festas erecta Neapolis aras

Ambiat: et socii portus dilectaque miti

Terra Dicarcheo nec non plaga cara madenti
Surrentina deo sertis altaria cingat,

Materni qua litus aui, quem turba nepotum
Circuit et similes contendit reddere uultus
Gaudeat et Libyca praesignis auunculus hasta,
Quaeque sibi genitos putat attollitque benigno
Polla sinu. macte, o iuueniS‚ qui tanta merenti
Lumina das patriae. dulci tremit ecce tumultu
Tot dominis clamata domus procul atra recedat
Inuidia atque alio liuentia pectora flectat:

His senium longaeque decus uirtutis et alba
Atropos et patrius lauros promisit Apollo.
Ergo quod Ausoniae pater augustissimus urbis
Ius tibi tergeminae dederat laetabile proliS,
Omen erat. uenit totiens Lucina piumque
Intrauit repetita larem. sic fertilis, oro,

Stet domus et donis numquam nudata sacratis.

 

 

. VIII. Titulum ex A G dedi ΙΙ 6 erecta scripsi.- secreta A c lae·
tata Markl. ΙΙ 7 miti 0 a: mitis Dom. ΙΙ 8 dicarchei c a, correxi.
Dicarcheae Markl. ΙΙ 11 simili — uultu Heinsius ΙΙ 15 dulci — tu
multu A· dulcis —- tumultus G Ι fremit Heinsius.- strepit ipse olim}-

com'eci ΙΙ 17 lumina flectat Markl. ΙΙ 19 lauros ς a: lauro c Ι pro· Ξ

mittit Markl ΙΙ 24 nudata idem· mutata c a

