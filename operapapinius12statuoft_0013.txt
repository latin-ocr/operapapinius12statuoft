EDITORIS PRAEFATIO. vn-

lime interdum a Politiani manu discernendas. ex his
causis plenam collationis illius notitiam reciperandi spes
abicienda erat, sed attendenda maxime Politiani manus
ut, quid certo posset ei adtribui, constaret. descripserunt
autem eius notas cum antea alii, tum in M. Hauptii
gratiam A. Kiesslingius et U. KoehleruS. quorum schedas
ab Hauptio acceptas H. Nohlius‚ qui de eis disseruit in
dissertatione inaugurali ‘quaestiones Statianae' inscripta
et Berolini a. 1871 emissa, olim mihi commodauit3 de·
¹scriptas a. 1872 Romae uersans iterum hic illic contuli.
optandum tamen ut doctus aliquis Studemundianis oculis
praeditus Politiani notas denuo examinet. ultro enim
mihi suspicio. oborta est, etsi ram, tamen aliquotiens
nunc quidem pro Sangallensis lectionibus accipienda esse
quae alterius illius uiri docti sunt.

Eam autem Politianus in excutiendo Sangallensi
adhibuit diligentiam ut accurate pro illis temporibus
enotaret scripturae discrepantiam. et plerumque quidem
uarias lectiones uel inter lineas uel in margine editionis
nulla addita sigla adscripsit, idque ibi potissimum ubi
sola uitia typographica uel leuioris momenti diuersitates
aderant. quamcumque autem lectionem ob aliquam
causam memorabilem putauit, ei notam addidit siue co
poy siue i 123⁰ 1209 siue antiq⁰ cod siue aliam similem.
itaque ut dilucide appareat quid tacite, quid disertis
uerbis e Sangallensi enotatum sit, A illa, haec A* signi-
ficaui. praeterea Politianus editionis quoque Romanae
a. 1475 a Domitio Calderino curatae haud raro excripsit
uarietatem praeposita nota Do; suas etiam emendationes
vinterdum admiscuit adposita sigla σθ. sed quantumuis
diligenter in uniuersum in Sangallensi conferendo sit
uersatus (ita ut nec minutias orthographicas plane asper-
naretur), multum tamen abest ut ea quam nunc requiri-
mus accuratione id fecerit: aequabilis illa omnibusque
intenta cura desideratur. nam ut nonnulla ab eo adscripta
iam legi nequeant: multae editionis principis lectioneS‚

