 

THEBAIDOS LIB. -XL 309

Spectent et votis victorem Eteoclea poscant.
Iamque vale, coniunx, dulcesque valete Mycenae!
At tu, care socer (nec enim omnis culpa malorum
Me penes, et superi mecum Parcaeque nocentes),
Sis lenis cineri, meque haec post proelia raptum 190
Alitibus fratrique tegas urnamque reportes,
Hoc tantum, et natae melius conubia iungas?
Ibant in lacrimas, veluti cum vere reverso
Bistoniae tepuere nives, submittitur ingens
Haemus et angustos Rhodope descendit in amnes. 195
Coeperat et leni senior mulcere furentem
Alloquio: scidit orsa novo terrore cruenta
Eumenis, alipedemque citum fataliaque arma
Protinus, Inachii vultus expressa Pherecli,
Obtulit ac fidas exclusit casside voces. 200
Ac super haec: ‘Abrumpe moras, celeremus! et illum
Adventare ferunt portis? Sic omnia vicit,
Correptumque iniecit equo; volat aequore aperto
Pallidus instantemque deae circumspicit umbram.
Sacra Iovi merito Tyrius pro fulmine ductor 205
Nequiquam Danaos ratus exarmasse ferebat.
Nec pater aetherius divumque has ullus ad aras ,
Sed mala Tisiphone trepidis inserta ministris
Astat et inferno praevertit vota Tonanti.
‘Summe deum, tibi namque meae primordia Thebae 210
Liveat infandum licet Argos et aspera Iuno)
ebent, Sidonios ex quo per litora raptor
Turbasti thiasos , dignatus virgine nostra
Terga premi et placidas falsum mugire per undas!

 

197 sq. ‘Alloquio — Eumenis’ Priscian. X 24 p. 516, 22 H.

 

191 urnamque PBG¹pg Behh. urnaque 81ss 193 reuiso P
al. m. suprascr. ΙΙ 197 scidit ipsa Prisc. fl 199 pherecli P
pherichi B (in ras.) perichi (3²81 pericli Beh. 1 121. Perinthi
Gronovius ΙΙ 206 danaos raptos P u 208 tesiphone P thesiphone
Be²p Ι magistris P ss 214 premit placidas fassum P

